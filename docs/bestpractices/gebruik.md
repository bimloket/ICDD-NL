# Gebruikersbehoefte


## Areaaldata 

Opdrachtgevers en assetmanagers hebben de behoefte om actuele gegevens over het areaal (of bouwwerk) te ontvangen uit bouw- en onderhoudsprojecten die uitgevoerd worden door een opdrachtnemer of serviceprovider. Opdrachtnemers hebben dezelfde behoefte bij start van het project, informatie over het areaal te ontvangen van opdrachtgevers. 

Areaaldata bevat de volgende soorten gegevens:
1. Semantische informatie over objecten waaronder eigenschappen en specificaties;
2. Geometrische representaties van objecten;
3. Documenten die informatie over de objecten bevatten.

Vragen die voor gebruikers spelen zijn onder meer: 
* Hoe deel je modellen of kaarten over het bouwwerk?
* Hoe kun je aan de objecten op een kaart het beste extra informatie of documenten toevoegen? 
* Wissel je links uit naar een gedeelde bron van informatie, of heb je elk een eigen bouwwerkmodel, documentmanagementsysteem? 
* Waarom gebruikt de ene partij IFC of GIS en een andere linked data als uitwisselformaat? 


## Contractspecificaties

De beheerorganisaties van CB-NL/ICDD van BIM Loket en van het Provinciaal Contractenbuffet van CROW werken samen rondom het thema “een eenvoudig uitwisselformaat voor eisen in UAV-GC contracten”. 

In UAV-GC contracten zitten nu veel (pdf)documenten opgenomen met specificaties. Bij het opstellen van een contract gaat grote aandacht uit naar het samenstellen van deze contractdocumenten op basis van individuele wensen van opdrachtgevers. Dit leidt voor opdrachtnemers tot veel werk bij aanbestedingen, omdat de contractdocumenten allemaal moeten worden doorzocht op contractuele specificaties gesteld aan functies, objecten, uit te voeren werkzaamheden en informatieproducten. Als deze informatie als data wordt aangeboden kunnen deze eisen direct worden ingelezen in de projectbeheersingsomgevingen van opdrachtnemers. Zie voor meer informatie ook [de businesscase](https://www.bimloket.nl/documents/Businesscase_contract_als_data.pdf) 

De eerste stap is, om met gebruikers een eenvoudige uitwisselmethode vast te stellen met tabellen (in CSV formaat). Het doel is om met de meest gangbare applicaties beter te kunnen uitwisselen. Voor de koplopers is de samenhang met de NEN 2660 beschreven; zodat het ook mogelijk is om dezelfde informatie over specificaties uit te wisselen met behulp van linked data. Zie ook de [Uitwisselafspraak](https://bimloket.github.io/contractspecificaties/) met bijbehorende [Github](https://github.com/bimloket/contractspecificaties).
