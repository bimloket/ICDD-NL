# Inleiding

BIM Loket wil het platform zijn voor afspraken, richtlijnen en standaarden voor Nederlandse partijen die werken in de gebouwde omgeving. Daarbij werken gebruikers samen voor specifieke vragen rondom uitwisselen van informatie over de “digital twin”: welke informatiebehoefte is er, welk datamodel hoort daar bij, in welke vorm wordt informatie gedeeld? 

Onder de vlag van [NEN 2660-2](https://connect.nen.nl/Family/Detail?name=NEN%202660-2) en [CB-NL](https://www.bimloket.nl/p/527/CB-NL) wordt samengewerkt aan vraagstukken rondom semantische modellering en het delen van interoperabele data. 
Onder de vlag van ICDD-NL wordt gewerkt aan het uitwisselen van "documenten/bestanden" in containers, op basis van de internationale norm [ISO 21597 Information Container for Data Delivery — Exchange specification — Part 1: Container](https://www.iso.org/standard/74389.html) (ICDD) 
Het gebruik van API's voor dataintegratie is onderwerp van het [kennisplatform API's](https://www.geonovum.nl/themas/kennisplatform-apis).

## Doel van dit document
In eerste instantie willen we hier 'Best Practices' vastleggen op het gebied van uitwisselen van informatie over de “digital twin”. De onderwerpen waarnaar gekeken wordt zijn ICDD Part1 toepassen in combinatie met de NEN 2660-2, 'Areaaldata uitwisselen' en 'Contract als data'. Vervolgens zijn ICDD Part2 en de relatie tot VISI ook van belang. Hopelijk kunnen we daarmee doorgroeien naar een 'Nederlands implementatieprofiel van ICDD'.